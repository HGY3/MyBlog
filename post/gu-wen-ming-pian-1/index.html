
<!DOCTYPE html>
<html>
  <head>
    
<meta charset="utf-8" >

<title>古文名篇1 | Walk and Think</title>
<meta name="description" content="学思行知百家言">

<meta name="viewport" content="width=device-width, initial-scale=1, maximum-scale=1, user-scalable=no">
<link rel="stylesheet" href="https://cdnjs.cloudflare.com/ajax/libs/animate.css/3.7.0/animate.min.css">

<link rel="stylesheet" href="https://use.fontawesome.com/releases/v5.7.2/css/all.css" integrity="sha384-fnmOCqbTlWIlj8LyTjo7mOUStjsKC4pOpQbqyi7RrhN7udi9RwhKkMHpvLbHG9Sr" crossorigin="anonymous">
<link rel="shortcut icon" href="https://HGY3.github.io/MyBlog/favicon.ico?v=1667537651499">
<link rel="stylesheet" href="https://cdnjs.cloudflare.com/ajax/libs/KaTeX/0.10.0/katex.min.css">
<link rel="stylesheet" href="https://HGY3.github.io/MyBlog/styles/main.css">



<script src="https://cdn.jsdelivr.net/npm/vue/dist/vue.js"></script>
<script src="//cdn.jsdelivr.net/gh/highlightjs/cdn-release@11.5.1/build/highlight.min.js"></script>



  </head>
  <body>
    <div id="app" class="main">
      <div class="site-header-container">
  <div class="site-header">
    <div class="left">
      <a href="https://HGY3.github.io/MyBlog">
        <img class="avatar" src="https://HGY3.github.io/MyBlog/images/avatar.png?v=1667537651499" alt="" width="32px" height="32px">
      </a>
      <a href="https://HGY3.github.io/MyBlog">
        <h1 class="site-title">Walk and Think</h1>
      </a>
    </div>
    <div class="right">
      <transition name="fade">
        <i class="icon" :class="{ 'icon-close-outline': menuVisible, 'icon-menu-outline': !menuVisible }" @click="menuVisible = !menuVisible"></i>
      </transition>
    </div>
  </div>
</div>

<transition name="fade">
  <div class="menu-container" style="display: none;" v-show="menuVisible">
    <div class="menu-list">
      
        
          <a href="https://HGY3.github.io/MyBlog" class="menu purple-link">
            首页
          </a>
        
      
        
          <a href="https://HGY3.github.io/MyBlog/archives" class="menu purple-link">
            归档
          </a>
        
      
        
          <a href="https://HGY3.github.io/MyBlog/tags" class="menu purple-link">
            标签
          </a>
        
      
        
          <a href="https://HGY3.github.io/MyBlog/post/about" class="menu purple-link">
            关于
          </a>
        
      
    </div>
  </div>
</transition>


      <div class="content-container">
        <div class="post-detail">
          
          <h2 class="post-title">古文名篇1</h2>
          <div class="post-info post-detail-info">
            <span><i class="icon-calendar-outline"></i> 2022-08-18</span>
            
              <span>
                <i class="icon-pricetags-outline"></i>
                
                  <a href="https://HGY3.github.io/MyBlog/tag/d2UHVCBKg/">
                    Life
                    
                  </a>
                
              </span>
            
          </div>
          <div class="post-content" v-pre>
            <!-- more -->
<h3 id="1思旧赋-向秀-约227-272-魏晋">1.《思旧赋》 向秀 (约227-272, 魏晋)</h3>
<pre><code>余与嵇康、吕安居止接近，其人并有不羁之才。
然嵇志远而疏，吕心旷而放，其后各以事见法。
嵇博综技艺，于丝竹特妙。临当就命，顾视日影，索琴而弹之。
余逝将西迈，经其旧庐。于时日薄虞渊，寒冰凄然。
邻人有吹笛者，发音寥亮。

追思曩昔游宴之好，感音而叹，故作赋云：
将命适于远京兮，遂旋反而北徂。
济黄河以泛舟兮，经山阳之旧居。
瞻旷野之萧条兮，息余驾乎城隅。
践二子之遗迹兮，历穷巷之空庐。
叹黍离之愍周兮，悲麦秀于殷墟。
惟古昔以怀今兮，心徘徊以踌躇。
栋宇存而弗毁兮，形神逝其焉知。
昔李斯之受罪兮，叹黄犬而长吟。
悼嵇生之永辞兮，顾日影而弹琴。
托运遇于领会兮，寄余命于寸阴。
听鸣笛之慷慨兮，妙声绝而复寻。
停驾言其将迈兮，遂援翰而写心。
</code></pre>
<br/>
<h3 id="2枯树赋-庾信513-581-南北朝">2.《枯树赋》 庾信(513-581, 南北朝)</h3>
<pre><code>殷仲文风流儒雅，海内知名。世异时移，出为东阳太守。
常忽忽不乐，顾庭槐而叹曰：“此树婆娑，生意尽矣！”。

至如白鹿贞松，青牛文梓。根柢盘破，山崖表里。桂何事而销亡，桐何为而半死？wan
昔之三河徙植，九畹移根。开花建始之殿，落实睢阳之园。声含嶰谷，曲抱《云门》。
将雏集凤，比翼巢鸳。临风亭而唳鹤，对月峡而吟猿。乃有拳曲拥肿，盘坳反复。
熊彪顾盼，鱼龙起伏。节竖山连，文横水蹙。匠石惊视，公输眩目。雕镌始就，剞劂仍加。
平鳞铲甲，落角摧牙。重重碎锦，片片真花。纷披草树，散乱烟霞。

若夫松子、古度、平仲、君迁，森梢百顷，槎枿千年。
秦则大夫受职，汉则将军坐焉。莫不苔埋菌压，鸟剥虫穿。
或低垂于霜露，或撼顿于风烟。
东海有白木之庙，西河有枯桑之社，北陆以杨叶为关，南陵以梅根作冶。
小山则丛桂留人，扶风则长松系马。岂独城临细柳之上，塞落桃林之下。

若乃山河阻绝，飘零离别。拔本垂泪，伤根沥血。火入空心，膏流断节。
横洞口而敧卧，顿山腰而半折，文斜者百围冰碎，理正者千寻瓦裂。
载瘿衔瘤，藏穿抱穴，木魅睒睗，山精妖孽。

况复风云不感，羁旅无归。未能采葛，还成食薇。
沉沦穷巷，芜没荆扉，既伤摇落，弥嗟变衰。
《淮南子》云：“木叶落，长年悲。”斯之谓矣。
乃歌曰：“建章三月火，黄河万里槎。若非金谷满园树，即是河阳一县花。&quot;
桓大司马闻而叹曰：”昔年种树，依依汉南。今看摇落，凄怆江潭。树犹如此，人何以堪！“
</code></pre>
<br/>
<h3 id="3祭十二郎文-韩愈768-824-唐代">3.《祭十二郎文》 韩愈(768-824, 唐代)</h3>
<pre><code>年、月、日，季夫愈闻汝丧之七日，乃能衔哀致诚，使建中远具时羞之奠，告汝十二郎之灵：

呜呼！吾少孤，及长，不省所怙，惟兄嫂是依。中年兄殁南方，吾与汝俱幼，从嫂归葬河阳。
既又与汝就食江南，零丁孤苦，未尝一日相离也。吾上有三兄，皆不幸早世。
承先人后者，在孙惟汝，在子惟吾。两世一身，形单影只。
嫂尝抚汝指吾而言曰：”韩氏两世，惟此而已！”
汝时尤小，当不复记忆；吾时虽能记忆，亦未知其言之悲也。

吾年十九，始来京城。其后四年，而归视汝。又四年，吾往河阳省坟墓，遇汝从嫂丧来葬。
又二年，吾佐董丞相于汴州，汝来省吾，止一岁，请归取其孥。明年，丞相薨，吾去汴州，汝不果来。
是年，吾佐戎徐州，使取汝者始行，吾又罢去，汝又不果来。
吾念汝从于东，东亦客也，不可以久；图久远者，莫如西归，将成家而致汝。
呜呼！孰谓汝遽去吾而殁乎！吾与汝俱少年，以为虽暂相别，终当久相与处。
故舍汝而旅食京师，以求斗斛之禄。诚知其如此，虽万乘之公相，吾不以一日辍汝而就也。

去年，孟东野往，吾书与汝曰：“吾年未四十，而视茫茫，而发苍苍，而齿牙动摇。
念诸父与诸兄，皆康强而早世，如吾之衰者，其能久存乎？
吾不可去，汝不肯来，恐旦暮死，而汝抱无涯之戚也。”
孰谓少者殁而长者存，强者夭而病者全乎？

呜呼！其信然邪？其梦邪？其传之非其真邪？信也，吾兄之盛德而夭其嗣乎？汝之纯明而不克蒙其泽乎？
少者强者而夭殁，长者衰者而存全乎？未可以为信也！
梦也，传之非其真也，东野之书，耿兰之报，何为而在吾侧也？
呜呼！其信然矣！吾兄之盛德而夭其嗣矣，汝之纯明宜业其家者，不克蒙其泽矣。
所谓天者诚难测，而神者诚难明矣。所谓理者不可推，而寿者不可知矣。

虽然，吾自今年来，苍苍者或化而为白矣；动摇者或脱而落矣，毛血日益衰，志气日益微，几何不从汝而死也？
死而有知，其几何离？其无知，悲不几时，而不悲者无穷期矣。

汝之子始十岁，吾之子始五岁，少而强者不可保，如此孩提者，又可冀其成立邪？呜呼哀哉！呜呼哀哉！

汝去年书云：“比得软脚病，往往而剧。”吾曰：“是疾也，江南之人，常常有之。”未始以为忧也。
呜呼，其竟以此而殒其生乎？抑别有疾而至斯极乎？

汝之书，六月十七日；东野云，汝殁以六月二日；耿兰之报无月日。
盖东野之使者不知问家人以月日，如耿兰之报，不知当言月日。
东野与吾书，乃问使者，使者妄称以应之乎。其然乎？其不然乎？

今吾使建中祭汝，吊汝之孤与汝之乳母。彼有食可守，以待终丧，则待终丧而取以来；如不能守以终丧，则遂取以来。
其余奴婢，并令守汝丧。吾力能改葬，终葬汝于先人之兆，然后惟其所愿。

呜呼！汝病吾不知时，汝殁吾不知日，生不能相养以共居，殁不能抚汝以尽哀，敛不凭其棺，窆不临其穴。
吾行负神明，而使汝夭。
不孝不慈，而不得与汝相养以生，相守以死。
一在天之涯，一在地之角，生而影不与吾形相依，死而魂不与吾梦相接，吾实为之，其又何尤！
彼苍者天，曷其有极！自今已往，吾其无意于人世矣！当
求数顷之田于伊、颍之上，以待余年。
教吾子与汝子，幸其成；长吾女与汝女，待其嫁，如此而已。

呜呼，言有穷而情不可终，汝其知也邪？其不知也邪？呜呼哀哉！尚飨！
</code></pre>
<br/>
<h3 id="4念奴娇登多景楼-陈亮1143-1194-南宋">4.《念奴娇·登多景楼》 陈亮(1143-1194, 南宋)</h3>
<pre><code>危楼还望，叹此意、今古几人曾会？鬼设神施，浑认作、天限南疆北界。
一水横陈，连岗三面，做出争雄势。六朝何事，只成门户私计！

因笑王谢诸人，登高怀远，也学英雄涕。凭却长江，管不到，河洛腥膻无际。
正好长驱，不须反顾，寻取中流誓。小儿破贼，势成宁问强对！
</code></pre>
<br/>
<h3 id="5山坡羊潼关怀古-张养浩1270-1329-元代">5.《山坡羊·潼关怀古》 张养浩(1270-1329, 元代)</h3>
<pre><code>峰峦如聚，波涛如怒，山河表里潼关路。望西都，意踌躇。

伤心秦汉经行处，宫阙万间都做了土。兴，百姓苦；亡，百姓苦！

</code></pre>

          </div>
        </div>

        
          <div class="next-post">
            <a class="purple-link" href="https://HGY3.github.io/MyBlog/post/the-zen-of-python/">
              <h3 class="post-title">
                下一篇：Python之禅
              </h3>
            </a>
          </div>
          
      </div>

      

      <div class="site-footer">
  <div class="slogan">学思行知百家言</div>
  <div class="social-container">
    
      
    
      
    
      
    
      
    
      
    
  </div>
  Powered by HGY | <a class="rss" href="https://HGY3.github.io/MyBlog/atom.xml" target="_blank">RSS</a>
</div>


    </div>
    <script type="application/javascript">

hljs.initHighlightingOnLoad()

var app = new Vue({
  el: '#app',
  data: {
    menuVisible: false,
  },
})

</script>




  </body>
</html>
